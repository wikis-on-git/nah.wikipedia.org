#REDIRECT [[Tōnalpōhualli]]

:In tlein techxotomekayotia in tonemiliz, ka tlapowaliztli ika tikmatih in axcan mochipa. Wallaw ilwikamatiliztli iwan tlaltikpakayotl in ixnamiktikateh tlakatzalan.

:iw ka ilwikatl zan no iw in tlaltikpak, in mochi yeliztli mixkokoa in tlakatl, ka inin kichiwa kawitl mahtlakpowalilwitl iwan yepowalilwitl, iwki in konetl weyiya ihtek nantzin (266-270 ilwitl).

:In tonalpowalli ka nenewka tlapowaltokaliztli, in onkah mahtlaktliomeyi tlapowalli man itlok kizenteka zempowalli tlahkuilmachiyotl. Niman kizenteka itlok xiwitl. Nikan ok nepa tiktekpanah ze tonalpowalli.

==Ze Zipaktli==

:Inin tonalli iu mihtoaya mochi kualli in akin ipan tlakatiya; intla okatka pilli mihtoaya teuktiz, tlahtokatiz, mokuiltonoz. Aw intla mazewalli ipan tlakatiya: okichtiz, tiachkawtiz, mawiztiz, panwetziz, motleyotiz; onkan kikuani, kiani yez.

:In tonakateuktli iteow, tlatta in tlapkopa.

==Ze Ozelotl==

:In ahmo kualli tonalli. Aw in akihkeh ipan tlakatiya in, in ahzo pilli ahnozo mazewalli: iw mihtoa, yaomikeh, wizoya, kawaloya, kalakiloaya, ahxiwaya iwan mochi ahmo kualli in imahzewal, in iiknopil mochiwaya, zan tewtli, tlazolli in milakatzotinemi.

:In Ketzalkowatl iteow, tlatta miktlampa.

==Ze Mazatl==

:In kualli tonalli, kihtoaya: in kimomahzewalaya ipan tlakatiya, in okichtin in ziwah. 

:Aw intlakamo impan neltiya, zan yehwantin in tlatziwiliztika kipoloaya. Intla tlakatiya ipan ome tochtli yez tlawanki. Ka kualli nawi itzkuintli, chikome akatl, mahtlaktliomeyi kiyawitl.

:In Tlazolteotl iteow no Tepeyolohtli, tlatta ziwatlampa.

==Ze Xochitl==

:Inin tonalli kah tlahko: achi tetolini iwan achi kualli. Aw in akin ahmo ipan mihmatiya, in ahtle kittaya, ixkich kipoloaya inik kuikani, inik toltekatl. Intla ye onkan inekuiltonal. aw ye kompopowa iixko, iikpak ye kimana.

:In Wewehkoyotl iteow, tlatta witztlampa.

==Ze Akatl==

:Inik mihtoa: ahmo yekkan in akin ipan tlakatiya, pilli nozo mazewalli ahtle zenkah imahzewal, iilwil katka, zan iwkin ehekatl ipan powiya inemiliz, ehekatokoya, ahtle itlaanka, inelwayo mochiwaya, ipampa Ketzalkowatl itonal. Chikome kiyawitl, chikueyi xochitl ka kualli.

:Chalchiwitlikue iteow, tlatta tlapkopa.

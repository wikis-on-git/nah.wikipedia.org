[[Imagen:Codex Magliabechiano 11R.jpg|300px|thumb|Tōnalpōhualli, centlaīxtli 11, Magliabechi Āmoxtli]]
'''Tōnalpōhualli'''. 1 Tōnalpōhualli = 260 [[Tōnalli]].
:In tlein tēchxotomecayōtiā in tonemiliz, ca tlapōhualiztli ica ticmatih in āxcān mochipa. In ilhuicamatiliztli īhuān tlālticpacāyōtl in īxnāmicticateh tlācatzālan. Iuh ca ilhuicatl zan nō iuh in tlālticpac, in mochi yeliztli mīxcocoā in tlācatl, ca inin quichīhua cāhuitl mahtlācpōhualilhuitl īhuān yēpōhualilhuitl, iuhqui in conetl huēyiya ihtec nāntzin (266-270 ilhuitl)

:In tōnalpōhualli ca neneuhca tlapōhualtocaliztli in oncah mahtlāctliomēyi tlapōhualli man ītloc quizentēca cempōhualli tlahcuilōmachiyōtl. Nimān quicentēca ītloc xihuitl.

:Nicān oc nepa tictepānah cē tōnalpōhualli.

==Cē Cipactli==
:Inin tōnalli, iuh mihtoāya mochi cualli in aquin īpan tlācatiya; pilli mihtoāya tēuctiz, tlahtōcātiz, mocuiltonōz. Auh intlā mazēhualli īpan tlācatiya: oquichtiz, tiāccauhtiz, māhuiztiz, panhuetziz, motleyōtiz, onkān quicuāni, quiāni yez.

:In Tonacatēuctli īteōuh, tlatta in tlāpcopa.

==Cē Ocēlōtl==

:In ahmo cualli tōnalli. Auh in aquihqueh īpan tlācatiya in, in ahzo pilli ahnozo mazēhualli iuh mihtoā, yāōmicqueh, huizzōya, cāhualōya, calaquilōya, ahxihuaya īhuān mochi ahmo cualli in īmahzehual, in īicnopil mochīhuaya, zan teuhtli, tlahzōlli in milakatzotinemi.

:In Quetzalcōhuatl īteōuh, tlatta mictlāmpa.

==Cē Mazātl==

:In cualli tōnalli. Quihtoāya: in quimomahzēhualōya īpan tlācatiya, in oquichtin in zihuah. Auh intlācamo impan neltiāya, zan yehhuāntin in tlatzhuiliztica quipoloāya. Intlā tlācatiya īpan ōme tōchtli yez tlahuanqui. Ca cualli nāhui itzcuintli, chikōme ākatl, mahtlāctliomōyi quiyahuitl.

:In Tlahzōlteōtl iteōuh nō Tepēyōlohtli, tlatta zihuatlāmpa.

==Cē Xōchitl==

:Inin tonalli tlahko: achi tetolini iwan achi kualli. Aw in akin ahmo ipan mihmatiya in ahtle kittaya, ixkich kipoloaya inik kuikani, inik toltekatl. Intla ye onkan inekuiltonol. Aw ye konpohpowa iixko, iikpak ye kimana.

:In Wewehkoyotl iteow, tlatta witztlampa.

==Cē Ācatl==

:Aw inik mihtoa: ahmo yekkan, in akin ipan tlakatiya, pilli ahzo mazewalli, ahtle zenkah imahzewal, iilwil katka, zan iwkin ehekatl ipan powiya inemiliz, ehekatokoya, ahtle itlaanka inelwayo mochiwaya, ipampa Ketzalkowatl itonal. Chikome kiyawitl, chikueyi xochitl yez kualli.

:Chalchiwitlikue iteow, tlatta tlapkopa.

==Cē Miquiztli==

:Aw inik kualkan, yekkan ipan machoya ika onkan newawtiloya, inik ahmo zan ye no mozomaz, monehnekiz, ka iw mihtoaya, in akin kiknelia, in okonmawizolti, in oixpan konkixti, in tzopelika, in iawiyaka in itetlaokoliliz zan ye no koninailia, konikuanilia.

:Itoka yez Mikiz, Yaotl, Yaomawitl. Weweteotl iteow, tlatta miktlampa.

==Cē Quiyahuitl==

:In ahkualli tonalli ipampa temoh in ziwateteoh, in akin tlakatiya ompa yez tlakatekolotl. In chikome kowatl ka kixiptlatiya in tlaolli, motkitiya kualoni. Iwan kihtoa, in chikometiwaya ipan tonalli mochipa kualkan. Miktiloyah tlazolchiwkeh, atlan kimomayawi.

:In Tlalok iteow, tlatta ziwatlampa.

==Cē Malīnalli==

:Inin ahkualli tonalli, tekuani, imakaxoni, in akin ipan tlakatiya, zan motolintinenka, tel kittaya in ineyollaliliz. Aw zan ompoliwiya, zan onkiztikiza. 

:Ome akatl, eyi ozelotl katka kualli tonalli. Intla manaz yowalnepantlah, mokuepaz kualli itonal. In Mayawel iteow, tlatta witztlampa.

==Cē Cōhuatl==

:In mihtoaya kualli tonalli. In akin ipan tlakatiya kihtoaya ilwileh, mahzewaleh yez, mokuiltonoz, onyez in kikuaz in kiz.

:Aw in yowak, in yaopan okichtiz momawizzotiz; aw intla ziwatl wel motlakamatiz, wel motlayekoltia, kipiaya in iteikneliz. Pochtekatl itonal. In Mixkowatl no Kamaxtli iteowan, tlatta tlapkopa.

==Cē Tecpatl==

:Inik mahtlaktetl kil kualli in tonalleh, aw kil in akihkeh onkan tlakatiyah chikawakeh katkah, iwan tekiwakatiz. Aw kil ziwah onkan tlakatiyah okichyollokeh katkah, mochi in weli katka, zenkah wel kinextiaya in intlatki.

:Miktlanteuktli iwan Tonatiw iteowan, tlatta miktlampa.

==Cē Ozomahtli==

:Aw in akin ipan tlakatiya ye kikualittaya, kihtoaya: intla okichtli ipan otlakat, ka moteawiltiliz, motezezemeltiliz, ahkan tlaelittoz, mochi tlaktl ikniw yez, iwan ahnozo kuikani, mihtotiani, ahnozo tlahkuilh, itlah ik toltekatiz.

:Ipan ome malinalli ahmo kualli tonalli. In Tlazolteotl iteow, tlatta ziwatlampa.

==Cē Cuetzpalli==

:Inin kualli tonalli, in akin ipan tlakatiya zenkah chikawak, chikawanakayo aik zenkah mokokoz. Aw intla kanah onwalwetzi ahkan konmati, mewtiwetzi, pohpoxiwtewa, Intla miyak tlatekiz iwan ahmo tlawawanaz, ahmo kikawaz, ahtlamiz kualli itonal.

:InTezkatlipoka no Itztlakoliwki iteowan, tlatta witztlampa.

==Cē Ōlli==

:Inin tonalli tlahko: achi tetoloni iwan achi kualli. In akihkeh onkan tlakatiya intla mazehwayah iwan izkaltiloyah, kil kualli ipan mochiwaya. Aw in ahmo tlamahzewaya kil netoliniliztli impan mochiwaya. Moneki kittaz in ilwikatl zan iw ahziz iitki, iaxka.

:In Tlazolteotl iteow, tlatta tlapkopa.

==Cē Itzcuintli==

:Ka kualli tonalli in akihkeh ipan tlakatiyah yezkeh teteuktin ahnozo weyin tlahtokeh; yaopan yaz iwan kimanaz in mamaltin. In Xiwteuktli ka itonal, in tletl, in kopalli, in amatl itlakual.

:Kihtoaya in ikin kiwalmatiz in neltiliztli, in nelwayotl. In Xiwteuktli iteow, tlatta miktlampa.

==Cē Calli==

:Kihtoaya inin ahmo kualli tonalli, in owihkan kizaz, ahzo yaomikiz, ahxiwaz, ahkan awiya, ahkan tlakako, tlamati. In akin ipan tlakatiya yez ichteki, kochini, in awiyani, ahzo yes ixpopoyotl, inik mochi poliwiz.

:In tonalli eyi kowatl, chikome atl kualli. In Itzpapalotl iteow, tlatta ziwatlampa.

==Cē Cōzcacuāuhtli==

:In akin tlakatiya kiwalkualtiaya, kihtoa wewetiz, ilamatiz, kitlamatiz kitlamitewaz in pakiliztli, iwan mokuiltonoz, tlamawizoz in tlaltikpak. Aw tel za no ipantia, in akin iwki mochiwaya, yehika ka miyek tlakatl mikiya in ipan tlakati.

:In Xolotl iteow, tlatta witztlampa.

==Cē Ātl==

:Kihtoaya: ahmo kualli, iwan kihtoaya zan chiktlapantli, chiktlapantikah. Ixkich kualli ahnozo ahkualli. Zan mochi ahkualli in kolotikah tewtli, tlazolli, aw ahmo inik yaz in ik mikiz. Chalchiwitlikue itonal ipampa in toteotzin mokekeloa totechpa.

:In Chalchiwtotolin iteow, tlatta tlapkopa.

==Cē Ehēcatl==

:Inin ahmo kualli, kihtoa tepoloaya; in motenewa wel tewichtekkeh, tetzontzomeh, tepatlachtin. In yehwantin temamakpalihtotikeh. Aw inin tokayotilo tetzotzomeh: intla kana wel oanokeh, zan kintetepachoa, kintetzikali tetika, wetzi tetl ipan ikua, kintetetzotzona.

:In Chalchiwitlikue iteow, tlatta miktlampa.

==Cē Cuāuhtli==

:Inik kil ahmo kualli in tonalloh, aw kil in akihkeh ipan tlakatiyah yezkeh patoanimeh, iwki mochi kipolozkeh, patotinemizkeh. Kuawkaltilo ipampa ahmo ahzi in iollamaliz. Nikan owaltemokek in tepitoton ziwateteoh, zemeh yehwantin ka Xochiketzal, inin tonalli iteow, tlatta ziwatlampa.

==Cē Tōchtli==

:Inin ka kualli tonalli. In akin tlakatiya ipan tonalli, zenkah motlaelkoltiani, tlatekipanoani, mokuiltonoani. Kil nochipa tlatekiz, mochi kichiwa in xochtia.

:In tlakatinih nikan wewetiz, ilamatiz, kiz in eztli, in yollotl. In Xipe Totek iwan Tlawizkalpanteuktli iteowan, tlatta witztlampa.
<!-- Tonalpohualli: en:The Count of Fate -->

==No xiquitta==
*(en:Periods):
*[[tonalpuhque]] <!-- en: "counters of days" -->
**[[Nemontemi]] (Maya: Uayeb) <!-- en: five "superfluous, useless" days per year -->
**[[Xihuitl]] (Maya: Haab, tun) <!-- 365-day year -->
**[[Xiuhmolpilli]] (Maya: hunab) <!-- 365-day year  -->
**[[Xiuhpohualli]] <!-- en: agricultural and ceremonial calendar -->
**[[Cuauhxicalli]] <!-- en: Aztec Calendar or Sun Stone; The 365-day period: ritual calendar; Seasonal Calendar -->

=={{Links}}==
*[http://www.amoxtli.org/cuezali/tonal.html amoxtli.org: The Aztec Gateway: The Tonalpohualli]
*[http://www.geocities.com/a1ma_mia/calendar/mesocal.html Mesoamerican Calendars] See: "TABLE 2. Sign Meanings".
*[http://www.tonalpohualli.com.mx/ Tonalpohualli™]
*[http://wwwuser.gwdg.de/~agruens/aztec/relignat.html Andreas Grünschloß          -- Encyclopedia of Religion and Nature - 2002: Aztec Religion and Nature (Precolumbian)]

{{StartMessage}}

[[Categoría:Tonalmatxiotl]]

[[en:Tonalpohualli]]
[[es:Tonalpohualli]]
